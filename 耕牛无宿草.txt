
耕牛无宿草
http://www.juzimi.com/ju/674170

名贤集
黄金浮在世，白发故人稀；多金非为贵，安乐值钱多；
休争三寸气，白了少年头；百年随时过，万事转头空。
耕牛无宿草，仓鼠有余粮；万事分已定，浮生空自忙。
结有德之朋，绝无义之友。常怀克已心，法度要谨守。
君子坦荡荡，小人常戚短，见事知长短，人面识高低。
心高遮甚事，地高偃水流。水深流去慢，贵人语话迟。
道高龙虎伏，德重鬼神钦。人高谈令古，物高价出头。
休倚时来势，提防时去年。藤萝绕树生，树倒藤萝死。
官满如花卸，势败奴欺主。命强人欺鬼，时衰鬼欺人。
但得一步地，何须不为人。人无千日好，花无百日红。
人有十年壮，鬼神不敢傍。厨中有剩饭，路上有饥人。
饶人不是痴，过后得便宜。量小非君子，无度不丈夫。
路遥知马力，日久见人心。长存君子道，须有称心时。
雁飞不到处，人被名利牵。地有三江水，人无四海心。
有钱便使用，死后一场空。为仁不富矣，为富不仁矣。
君子喻于义，小人喻于利。贫而无怨难，富而无骄易。
百年还在命，半点不由人。在家敬父母，何必远烧香。
家和贫也好，不义富如何。晴干开水道，须防暴雨时。
寒门生贵子，白屋出公卿。将相本无种，男儿当自强。
欲要夫子行，无可一日清。三千徒众立，七十二贤人。
成人不自在，自在不成人。国正天必须，官清民自安。
妻贤夫祸少，子孝父心宽。白云朝朝过，青天日日闲。
自家无驼至，却怨世界难。有钱能解语，无钱语不听。
时间风火性，烧了岁寒衣。人生不满百，常怀千岁忧。
常说是非者，便是是非人。积善有善报，积恶有恶报。
报应有早晚，祸福自不错。花无重开日，人无长少年，
人无害虎心，虎有伤人意。上山擒虎易，开口告人难。
忠臣不怕死，怕死不忠臣。从前多少事，过去一场空。
满怀心腹事，尽在不言中。既在矮檐下，怎敢不低头。
家贫知孝子，国乱识忠臣。但是登途者，都是福薄人。
命贫君子拙，时来小儿强。命好心也好，富贵直到老。
命好心不好，中途夭折了。心命都不好，穷苦直到老。
年老心未老，人穷志不穷。自古皆有死，民无信不立。 
长将好事于人，祸不侵于自己。既读孔孟之书，必达周公之礼。
君子敬而无失，与人恭而有礼。事君数斯辱矣，朋友数斯疏矣。
人无酬天之力，天有养人之心。一马不备双鞍，忠臣不事二主。
长想有力之奴，不念无为之子。人有旦夕祸福，天有昼夜阴晴。
君子当权积福，不念无为之子。人有旦夕祸福，天有昼夜阴晴。
君子当权积福，小人仗势欺人。人将礼乐为先，树将枝叶为圆。
马有垂缰之义，狗有湿草之恩。运去黄金失色，时来铁也争光。 
怕人知道休做，要人敬重勤学。泰山不却微尘，积少垒成高大。
人道谁无烦恼，浪来风也白头。 
贫居闹市无人问，富在深山有远亲。人情好似初相见，到老终无怨恨心。
白马红缨彩色新，不是亲者强来亲。一朝马死黄金尽，亲者如同陌路人。
青草发时便盖地，运通何须觅故人。但能依理求生计，何必欺心作恶人。
才为人交辨人心，高山流水向古今。莫作亏心侥幸事，自然灾害不来侵。
人着人死天不肯，天着人死有何难。我见几家贫了富，几家富了又还贫。
三寸气在千般用，一旦无常万事休。人见利而不见害，鱼见食而不见钩。
是非只为多开口，烦恼皆因强出头。平生正直无私曲，问甚天公饶不饶。
猛虎不在当道卧，困龙也有升天时。临崖勒马收缰晚，船到江心补漏迟。
家业有时为来往，还钱常记借钱时。金风未动蝉先觉，暗算无常死不知。
善恶到头终有报，只争来早与来迟。蒿里隐着灵芝草，淤泥陷着紫金盆。
劝君莫作亏心事，古往今来放过谁。山寺日高僧未起，算来名利不如闲。
欺心莫赌洪天誓，人与世情朝朝随，人生稀有七十余，多少风光不同居。
长江一去无回浪，人老何曾再少年。大道劝人三件事，戒酒除花莫赌钱。
言多语失皆因酒，义断亲疏只为钱。有事但近君子说，是非休听小人言。
妻贤何愁家不富，子孝何须父向前。心好家门生贵子，命好何须靠祖田。
侵人田土骗人钱，荣华富贵不多年。莫道眼前无可报，分明折在子孙还。
洒逢知己千杯少，话不投机半句多。衣服破时宾客少，识人多处是非多。
草怕严霜霜怕日，恶人自有恶人磨。月过十五光明少，人到中年万事和。
良言一句三冬暖，恶语伤人六月寒。雨里深山雪里烟，看时容易做时难。
无名草木年年发，不信男儿一世穷。若不与人行方便，念尽弥陀总是空。
少年休笑白头翁，花开能有几时红。越奸越狡越贫穷，奸狡原来天不容。
富贵若从奸狡得，世间呆汉吸西风。忠臣不事二君主，烈女不嫁二夫郎。
小人狡猾心肠歹，君子公平托上苍。一字千金价不多，会文会算有谁过。
身小会文国家用，大汉空长作什么。乖汉瞒痴汉，痴汉总不和。 
乖汉做驴子，却被痴汉骑。    出自《名贤集》